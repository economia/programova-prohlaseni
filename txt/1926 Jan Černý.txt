Programové prohlášení vlády 24. 3. 1926 Slavná sněmovno! Parlamentní vláda podala prosbu o zproštění z úřadu, když její velezasloužilý předseda Švehla na radu lékařů nucen byl na čas přerušiti blahodárnou činnost veřejnou a odebrati se do ciziny dokončiti své léčení. Dekretem pana presidenta republiky ze dne 18. března t. r. jmenována byla pak vláda, v jejímž jméně mám čest zde mluviti. Zpříčin demise vlády a ze způsobu jmenování vlády nynější je zřejmo, že vláda, již si slavné sněmovně představiti za čest pokládám, pokračovati bude v provádění programu, jejž p. min. předseda Švehla ve schůzi této slavné sněmovně dne 18. prosince 1925 zevrubně vyložil. O programu tom provedla slavná sněmovna zevrubnou rozpravu ve schůzích dne 18., 19. a 20. prosince 1925 a schválila programové prohlášení to usnesením svým ze dne 21. prosince 1925. K pokračování v tomto slavnou sněmovnou schváleném programu potřebuje vláda účinné podpory slavné sněmovny. O podporu k této státu a lidu sloužící práci tímto slušně žádáme. Přednesl ministerský předseda Jan Černý 